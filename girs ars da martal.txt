ღირს არს და მართალ, შენდა ქებად, შენდა კურთხევად, შენდა  გალობად, შენდა მადლობად, შენდა თაყავნისცემად, ყოველსა ადგილსა მეუფებასა შენისასა, რამეთუ შენ ხარ ღმერთი გამოუთარგმანებელი, მოუგონებელი, უხილავი, მიუწვდომელი, მარადის ხარ ვითარცა იგი ხარ შენ და მხოლოდშობილი ძე შენი და სული შენი წმიდა, რამეთუ შენ არარსისაგან ყოფად მომიყვანე და დაცემულნი კვლავად აღმადგინე და არაგანგვეშორე ჩვენ ვიდრემდის ზეცად აგვიყვანე და მოგვმადლე ჩვენ სასუფეველი მერმისაი და ამათ ყოველთათვის გმადლობ შენ და მხოლოდშობილსა ძესა შენსა და სულსა შენსა წმიდასა ყოველთათვის რომელი უწყით და რომელი არაუწყით საჩინოთა და უჩინოთა ქველის მოქმედებათა ჩვენდა მომართ ქმნულთა გმადლობ შენ შეწირვისაცა ამისთვისა რომლისაი ხელთაგან ჩვენთა შეწირვად ღირს იჩინე დაღათუ გარემოი შენსა დგანან ათასეულნი მთავარანგელოზთანი მრავალთვალნი ქერუბიმნი და ექვს ექვს ფრთენნი სერაბინნი აპყრობილნი ფრთებით
