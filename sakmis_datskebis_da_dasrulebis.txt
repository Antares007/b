            ლოცვები ყოველი საქმის დაწყების წინ
    მეუფეო ზეცათაო, ნუგეშინისმცემელო, სულო ჭეშმარიტებისაო,
   რომელი ყოველგან ხარ და ყოველსავე აღავსებ მადლითა შენითა,
         საუნჯეო კეთილთაო, მომნიჭებელო ცხოვრებისაო,
            მოვედ და დაემკვიდრე ჩვენს შორის და
          წმიდა მყვენ ჩვენ ყოვლისაგან ბიწისა და
            აცხოვნენ, სახიერო, სულნი ჩვენნი.
        მაკურთხე უფალო და შემწე მეყავ მე, ცოდვილს,
     აღსრულებასა ზედა ამის საქმისასა სადიდებელად შენდა.
 უფალო, იესუ ქრისტე, ძეო მხოლოდშობილო დაუსაბამოისა მამისაო,
           შენ სთქუ ყოვლადწმიდითა ბაგითა შენითა:
       ვითარმედ გარეშე ჩემსა არცა ერთი რაჲ ძალგიძსთ.
       უფალო ჩემო, უფალო, რწმენით მომიცავს გულსა და
             სულსა შინა ჩემსა შენ მიერ თქმული,
შეუვრდები სახიერებასა შენსა: შემეწიე მე ცოდვილს, რათა საქმეჲ ესე,
          ჩემ მიერ დაწყებული განვასრულო შენ მიერ,
     სახელითა მამისათა და ძისათა და სულისა წმიდისათა,
         ლოცვითა ყოვლადწმიდისა დედისა შენისათა და
                ყოველთა წმიდათათა, ამინ.

            ლოცვა საქმის დამთავრების შემდეგ
   აღვსება ყოველთა კეთილთა შენ ხარ, ქრისტე, ღმერთო ჩემო,
აღავსე სიხარულითა და მხი-არულებითა გული ჩემი და მაცხოვნე მე,
         რამეთუ შენ ხარ ღმერთი მრავალ-მოწყალე.
